# oop-course-guess-game
This repo contains a simple guess game written in C#. It's a casual game in which player must guess a random generated number with a limited number of chances. 

این پروژه در گروه های حداکثر دو نفره قابل انجام است و از هر نفر به طور جداگانه تحویل گرفته می شود.

دانشجویان بایستی با توجه به برنامه اولیه که در این ریپوزیتوری قرار داده شده است، امکانات زیر را به بازی اضافه کنند:


- در ابتدای ورود کاربر به برنامه باید نام، جنسیت و سن او دریافت شود.
- سطح دشواری: آسان (همین حالت انجام شده فعلی)، سخت (عدد تصادفی بین 0 تا 100، در محاسبه امتیاز تعداد شانس باقیمانده در 50 ضرب می شود).
- امکان کمک اضافه: اگر کاربر حین بازی به جای تایپ عدد، کلمه help را تایپ کند برنامه باید با کسر مقداری امتیاز از او یک جمله کمکی چاپ کند. مثال: عدد بین 60 تا 70 است.
- پس از پایان یک دور بازی و باخت کاربر امتیاز نهایی او، تعداد عدد درست، اطلاعات کاربر و سطح بازی در فایلی ذخیره می گردد. 
- پس از پایان یک دور بازی و باخت کاربر، برنامه از او می پرسد که می خواهد بازی جدیدی انجام دهد یا خیر. در صورت پاسخ مثبت بازی جدید شروع می شود.
  
  برنامه باید علاوه بر بازی کردن امکانات زیر را هم برای کاربر ارایه نماید (موارد لازم باید از فایلی که پس از پایان بازی ذخیره می کنید، خوانده شود):
- امکان نمایش اطلاعات کامل تمام کاربرانی که تا کنون بازی کرده اند.
- امکان جستجو و نمایش رکوردهای یک کاربر خاص بر اساس نام کاربری
- امکان نمایش 5 نفر برتر
- امکان نمایش بر اساس رده سنی. مثلا نمایش کاربران بین 5 تا 10 سال
- امکان نمایش لیستی که حاوی اطلاعات زیر برای همه کاربران است: نام کاربری، تعداد کل بازی های انجام شده در هر سطح، بهترین رکورد در هر سطح

نکته:‌ برای ذخیره سازی داده های کاربران مختلف که از فایل خوانده می شود می توانید از آرایه یا لیست ها استفاده نمایید.

نکته:‌ در صورتی که در ذخیره و لود کردن از فایل به مشکل خوردید، جهت صرفه جویی در زمان و امکان انجام سایر بخش ها با داده هایی دلخوده که از طرف خودتان در آرایه ها یا لیست ها وارد می کنید موارد بالا راانجام دهید و پس از آن به سراغ ذخیره و خواندن اطلاعات از فایل ها بروید.

نکته: در صورتی که در باز کردن این پروژه با ویژوال استودیو ناموفق بودید،‌ می توانید یک پروژه جدید باز کرده و محتویات فایل های GuessGame.cs و Program.cs را در آن استفاده نمایید.

### برای پیاده سازی بازی می توانید به یکی از دو حالت زیر عمل کنید:
1. اعمال تمام موارد خواسته شده در همین ساختار فعلی که شامل یک کلاس GuessGame و Program می باشد. در این حالت حداکثر نمره 3.5 خواهد بود.
  
3. استفاده از مفهوم وراثت که در این حالت 5 نمره خواهد داشت.
در این حالت، کلاس پایه ای به نام Game اضافه می شود که GuessGame فرزند (کلاس مشتق) آن محسوب می گردد. در این شکل پیاده سازی باید فیلدهای نام، جنسیت و سن و موارد مورد نیاز دیگر به کلاس Game منتقل گردد.
همچنین برخی مواردی که در بالا ذکر شد مانند نمایش کل اطلاعات،‌ جستجو بر اساس نام کاربری، نمایش 5 نفر برتر، نمایش بر اساس رده سنی و ... (و موارد دلخواه دیگر) باید به صورت توابع مجرد یا مجازی در کلاس Game تعریف شوند. 



